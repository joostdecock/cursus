---
title: Computers
order:  10
---

Een computer is een programeerbare rekenmachine.  
Het is een elektronisch aparaat dat een reeks van logische of 
rekenkundige bewerkingen kan uitvoeren. 

Zo een reeks van bewerkingen of instructies om een welbepaalde taak uit
te voeren noemen we een _programma_. 
Als we zelf een reeks van instructies voor de computer maken, dan zijn
we aan het _programmeren_.

## Onderdelen

Een moderne computer bestaat uit talloze onderdelen, maar een aantal kern-
onderdelen kan je terugvinden in alle computers.

### De processor

#### De CPU

De _processor_ of _CPU_ is het centrale brein van de computer dat de berekeningen of logische stappen uitvoerd.

Een processor heeft zelf ook nog verschillende delen die instaan voor een 
welbepaalde taak. Maar we kunnen de processor beschouwen als een _zwarte doos_
die het rekenwerk uitvoert.

<Note>

Hieronder enkele bekende fabrikanten van processors en waar hun produkten
meestal gebruikt worden:

 - **Intel**: Laptops en desktop computers
 - **AMD**: Laptops en desktop computers
 - **Qualcomm**: Smartphones en tablets
 - **Apple**: Apple producten

</Note>

#### De GPU

Computers worden steeds krachtiger, maar de _processor_ blijft een _bottleneck_.
Dat is zeker zo voor het genereren van de _output_ van grafisch erg belastende
toepassingen, zoals games, video, en dergelijke.

Om de centrale processor een handje toe te steken hebben computers voor
consumenten nu ook vaak een processor die specifiek is gemaakt om te helpen
met de berekeningen voor graphics. De zogenaamde _GPU_.

<Note>

GPU's kan je terugvinden in computers voor consumenten omdat ze gebruikt worden
voor gaming en dergelijke.
Echter, GPUs zijn ook uitermate geschikt voor een beperkt aantal andere taken
zoals het mijnen van _bitcoin_ of het werken met _neurale netwerken_.

**Nvidia** is de meest bekende producent van GPUs.

</Note>

### Het geheugen of memory

Een computer gebruikt geheugen op dezelfde manier dat jij dat doet:

#### Processor cache

Een klein aantal dingen kan je gewoon zo onthouden. In de computer is dit de _processor_ _cache_. 

Dit geheugen is bliksemsnel beschikbaar voor de processor, want het zit
rechstreeks in de processor ingebakken. Je hoeft er voor de rest niet van
wakker te liggen.

#### Werkgeheugen

Een beperkt aantal dingen kan je op je hand schrijven. Dit is het zogenaamde werkgeheugen. Snel, handig, maar zogenaamd _volatiel geheugen_. Maw, als je de computer uitzet is het gewist. Net zoals dingen die op je hand staan slechts meegaan tot de volgende douche.

Het werkgeheugen of _RAM_ is het belangrijkste geheugen, en als we over geheugen
praten zonder meer, dan gaat het over het werkgeheugen

#### Video geheugen

Zoals we al leerden bij [de processor](#de-processor) hebben veel systemen
tegenwoordig ook een _GPU_. Die heeft z'n eigen geheugen dat specifiek dient
ter ondersteuning van de _GPU_.

### Permanente opslag

Wat je niet in je geheugen kwijt kan geef je een permanente plaats.
Net zoals je niet alle recepten kan onthouden, maar je kan ze wel in een groot
boek schrijven.

Dit grote boek is de permanente opslag. 

<Fixme>
Dit deel van de cursus is nog in aanbouw.

</Fixme>
